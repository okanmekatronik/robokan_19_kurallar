![Kurallar](img/genel.png)

# Robokan'19 Genel Kuralları

-  Genel Kurallar tüm kategorileri kapsamaktadır.

### Yarışmanın Genel Amacı
 
Okan Üniversitesi Mekatronik Kulübü tarafından dördüncü kez düzenlenecek olan ROBOKAN'19 Yarışması Dünyanın dört bir yanından öğrencilerin ve meraklıların katılabileceği bir uluslararası robot yarışmasıdır.

1. Katılım Şartları
	1. Yarışmaya katılmak için herhangi bir koşul (lise, üniversite, yaş sınırı gibi her hangi bir koşul) aranmamaktadır. Genel ve kategori kurallarına uyulduğu sürece yarışma tüm kamuya açıktır. Herkes istediği kadar kategoride yarışmacı olabilir.
	2. ROBOKAN’a kayıt yaptıran ve katılan her kişinin tüm kuralları okuduğu ve kabul ettiği varsayılır. Kurallara uyulmaması halinde katılımcılar diskalifiye edilebilir.
	3. Kayıtların başlangıç tarihi [register.robokan.com](https://register.robokan.com) web adresinden ve “Okan Mekatronik” mobil uygulaması üzerinden duyurulacaktır.
	4. Ön Kayıtlar [register.robokan.com](https://register.robokan.com) sitesinden yapılacaktır ve istenen bilgileri eksiksiz doldurmaları gerekmektedir. Bu konuda nasıl kayıt olunduğunu anlatan görsel web sitemize yüklenecektir.
	5. Kayıtlar her sene yenilenmektedir. Önceki organizasyonlardan herhangi birinde yarışmacı olmuş kişilerin kayıt adımlarını bir kez daha en baştan tekrarlaması gerekmektedir.
	6. Uygulama üzerinden kayıt olan yarışmacıların, organizasyon günü kurulacak olan kayıt masasından kayıtlarını onaylatmaları ve katılımcı kartlarını almaları gerekmektedir.
	7. Yarışma ödüllerimiz arasında bulunan %100 Lisans Eğitim Bursunu kazanan yarışmacı için bu hak sınava girebileceği ilk yıl kullanılmak üzere geçerlidir. Örneğin 9. Sınıfa giden bir kişinin hakkı 12. Sınıfta geçerliliğini koruyacaktır. 12. Sınıfta sınava girdikten sonra üniversiteye giriş hakkını kazanması durumunda lisans bursu okulumuz tarafından kendisine tanınacaktır ve tüm eğitim yılları için geçerli olacaktır. Bursu kazanmanız demek, okula kesin kaydolacaksınız anlamına gelmemektedir. ÖSYM tarafında belirli bölümlerde, bölüme giriş puanının tutturulamaması yada ücretli bölümünün kazanılamaması durumunda bizlerin yapabileceği hiçbir şey bulunmamaktadır. Bu durumda burs hakkınızı kaybedersiniz.
2. Organizasyon Düzeni
	1. Organizasyona katılan her takım için robotlarıyla ilgilenmeleri ve eşyalarını yerleştirmeleri amacıyla bir adet masa ayrılacaktır.
	2. Organizasyon sırasında masalara yerleşim konusunda kat görevlilerinin uyarıları dikkate alınmalıdır.
	3. 10 robottan daha fazlasına sahip olmadığı sürece aynı okula veya gruba ikinci bir masa verilmeyecektir.
	4. Serbest Kategori haricindeki kategorilerde yarışan ekiplere pano verilmeyecektir. Serbest Kategorideki yarışmacıların afişlerini 50cm x 70cm ölçülerinde yaptırması gerekmektedir. Aksi takdirde oluşacak sorunlardan Okan Mekatronik Kulübü sorumlu tutulamaz.
	5. Organizasyon esnasında kaybolan ya da zarar gören herhangi bir eşyadan Mekatronik Kulübü sorumlu tutulamaz.
	6. Mekatronik Kulübü organizasyon esnasında düzeni bozacak şekilde davranış sergileyen herhangi bir yarışmacıyı diskalifiye etme hakkına sahiptir.
	7. Başka bir yarışmacının robotuna, kişisel eşyasına veya organizasyon alanındaki herhangi bir eşyaya zarar verdiği tespit edilen kişi grubuyla birlikte diskalifiye edilecektir.
	8. Okul ya da grupların izin almadan (broşür, afiş, roll-up vb.) reklam içerikli tanıtım yapmaları yasaktır.
3. Yarışma Kuralları ve İtirazları
	1. Yarışmaya katılacak her robottan bir kişi sorumludur.
	2. Bir kişi her bir kategoride en fazla 3 robottan sorumlu olabilir. (Bir kişinin 7 kategoriye de katıldığını varsayarsak kategori başına 3 robottan hesaplandığında toplamda 21 robot ile katılabilir. Aynı kişinin bir kategoriye ait 3’den fazla robotu var ise, diğer robotlarını başka biri adına kayıt ettirmek zorundadır.)
	3. Yarışmacılar, yarışma alanına gelirken kendilerine kayıt esnasında verilen katılımcı kartlarını yanlarında bulundurmak zorundadırlar. 
	4. Yarışmacılar kayıt esnasında robotlarının altına yapıştırılacak barkoda zarar veremezler. Robotlar yarışma öncesinde kontrol edilecek olup, barkodun zarar görmüş olması ya da robotun yarışmacı ile eşleşmemesi durumlarında robot ya da yarışmacı diskalifiye edilebilir.
	5. Organizasyonda yarışan robotlar güç kaynaklarını üstlerinde taşımak zorundadırlar.
	6. Serbest Kategori haricindeki kategorilerde yarışan bütün robotlar otonom olmak zorundadır.
	7. İsminde aşağılayıcı, hakaret edici, müstehcen ve müstehcen çağrışımlar yapan sözler içeren robotların kayıtları organizasyon sırasında onaylanmayacaktır. Kayıt esnasında olası bir uyarı ile robot isminin yarışmacı tarafından değiştirilmesi istenecek, robot uygun bir isim ile yeniden kayıt edilebilecektir.
	8. Yarışmalardan önce veya sonra, rakibi veya hakemi aşağılayıcı hareketlerde bulunan yarışmacılar katıldıkları bütün yarışmalardan elenir.
	9. Yarışma kuralları altında belirtilen robot özelliklerini sağlamayan robotlar yarışmalara kesinlikle katılamazlar.
	10. Tüm pistlerimiz ± %5 toleranslıdır. Robotlarınızı bunu dikkate alarak yapmanızı rica ederiz.
	11. Pistlerde ±2 mm yüksekliğinde veya derinliğinde girintiler ve çıkıntılar olabilir.
	12. Pistlerde kullanılan malzemeler dekota, mdf, pleksiglas, sac veya sunta olabilir.
	13. Yarışmalar boyunca, herhangi bir sebeple pistlere zarar veren robotlar bulundukları yarışmadan elenir.
	14. Yarışmalarda kullanılan elektromekanik sistemlerin robotlara zarar vermesi durumunda sorumluluk OMK ekibine ait değildir, itirazlar değerlendirilmez.
	15. Yarışma sırasında piste koyma ve yarıştırma işlemini sadece robotun kaydını yapan kişi yapabilir.
	16. Sitedeki kurallarda belirtilmeyen bütün durumlarda tek yetkili yarışma hakemleridir.
	17. Sıralamayı etkileyebilecek bir durumda yarışma hakemi yarışmacılara sormadan bir robotu ya da tüm robotları tekrar yarıştırabilir.
	18. Robotlara ilgili kategorilerdeki müdahale hakları sıkıştığı yerden kurtarma şeklinde olacaktır.
	19. Yarışma sırasında yayınlanan puan ve sıralamalar resmi sonuçlar değildir.
	20. Yarışma esnasında hakemlere soru sorma ve görüş belirtme hakkı sadece yarışan robotun sorumlusuna aittir. Robot sorumlusu dışında kalan kişilerin yarışmaya müdahale etmesi yasaktır. Böyle bir durumda itiraz etmeyi sürdüren kişi diskalifiye edilebilir.
	21. Yarışma esnasında sonuçlara itirazda bulunmak yarışmanın düzenini bozacak ve aksatacağından dolayı yasaktır.
	22. Hakeme yapılan itirazlar karşısında hakemler, ceza verme ya da diskalifiye etme hakkına sahiptir.
	23. Pistlerin konumu, salonun ışık seviyesi gibi konulardaki itirazlar değerlendirilmez.
	24. Her hangi bir itirazda bulunmak isteyen yarışmacıların itirazlarınıyazılı olarak krizmasasına yapmaları gerekmektedir. Yapılan itirazlar sadece kriz masası tarafından değerlendirilecektir.
	25. Aynı konuda daha önce reddedilen bir itiraz tekrar yapılamaz. Aynı itirazı yineleyen kişiler diskalifiye edilecektir.
	26. Kurallara uygun olarak yapılmayan itirazlar kesinlikle değerlendirmeye alınmayacaktır.

> Okan Üniversitesi Mekatronik Kulübü, herhangi bir gerekçe vermeden gerektiğinde kurallarda değişiklik yapma hakkını saklı tutar.
